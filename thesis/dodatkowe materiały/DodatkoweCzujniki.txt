Budując wahliwą belkę proszę wyprowadzić jej wał -- przynajmniej po jednej stronie -- poza wspornik. Być może na tym wale zamocujemy w przyszłości żyroskop prędkościowy MEMS bądź akcelerometr MEMS, bądź oba. Żyroskop zmierzy nam prędkość kątową zaś akcelerometr pomoże wyznaczyć odchylenie kątowe od poziomu. Niewykluczone, że zamocujemy (zamiast bądź oprócz) także enkoder czy potencjometr. W takim przypadku nie wystarczy sam dostęp do wału -- potrzebna jeszcze podstawa montażowa dla obudowy czujnika -- o tym też proszę pomyśleć. Nie twierdzę, że te czujniki będą potrzebne, ale warto przewidzieć możliwość ich montażu.
